---
title: Speculative Attack
slug: speculative-attack
date_published: 2020-12-08T13:12:59.000Z
date_updated: 2023-07-29T22:12:29.000Z
tags: 
    - Blog
excerpt: Een nieuwe fase in de monetisatie van Bitcoin staat voor de deur. MicroStrategy Inc. lanceert een speculatieve aanval op fiat-valuta.
---

[Pierre Rochard](https://twitter.com/pierre_rochard) is een van mijn favoriete schrijvers over Bitcoin. In juli 2014 [pende hij neer](https://nakamotoinstitute.org/mempool/speculative-attack/) hoe de monetisatie van dit nieuwe geld volgens hem zou geschieden.

Rochard stelt dat het weinig nut heeft om de Bitcoin-critici van antwoord te dienen. Adoptie van Bitcoin zal voor velen uit noodzaak gebeuren:

> "Bitcoin zal niet gretig worden geadopteerd door de mainstream, het zal hen worden opgedrongen. Gedwongen, zoals in "gedwongen door economische realiteit". Mensen zullen worden gedwongen om met bitcoins te betalen, niet vanwege 'de technologie', maar omdat niemand hun waardeloze fiat voor betalingen zal accepteren." - Pierre Rochard, 2014

## De wet van Thiers

Economie-studenten hebben ongetwijfeld al van '[De wet van Gresham](https://en.wikipedia.org/wiki/Gresham's_law)' gehoord. Deze economische wet stelt dat goed geld door slecht geld uit circulatie verdrongen wordt. Het probleem met deze "wetmatigheid" is dat we in de realiteit meestal iets anders observeren:

> "Historisch zien we dat het goede, sterke valuta zijn die slechte, zwakke valuta's hebben verdreven. In de loop van enkele millennia hebben sterke valuta's gedomineerd en de zwakke internationale concurrentie verdreven. De [Perzische darik](https://en.wikipedia.org/wiki/Persian_daric), de [Griekse tetradrachme](https://en.wikipedia.org/wiki/Tetradrachm), de [Macedonische stater](https://en.wikipedia.org/wiki/Stater) en de [Romeinse denarius](https://en.wikipedia.org/wiki/Denarius) werden geen dominante valuta van de oude wereld omdat ze 'slecht' of 'zwak' waren. De [florijnen](https://en.wikipedia.org/wiki/Florin), [dukaten](https://en.wikipedia.org/wiki/Ducat) en [sequins](https://en.wikipedia.org/wiki/Sequin_(coin)) van de Italiaanse stadstaten werden niet de 'dollars van de middeleeuwen' omdat het slechte munten waren; ze behoorden tot de beste munten ooit gemaakt. Het pond sterling in de 19e eeuw en de dollar in de 20e eeuw werden niet de dominante valuta van hun tijd omdat ze zwak waren. Consistentie, stabiliteit en hoge kwaliteit zijn de attributen van grote valuta's die de wedstrijd voor gebruik als internationaal geld hebben gewonnen." - Mundell, R., 1998 - [Uses and Abuses of Gresham's Law in the History of Money](http://www.columbia.edu/~ram15/grash.html)

Bitcoin is niet zomaar "goede valuta". Het is het beste geld dat we ooit gezien hebben. Bitcoin heeft het beste monetair beleid en het sterkste merk. Het is een volkomen logische conclusie om te verwachten dat bitcoin de slechte, zwakke valuta zal verdrijven. We kunnen in dit proces drie fasen onderscheiden. In de eerste fase zien we traag en gradueel bloeden van fiat valuta. In de tweede fase versnelt dit proces en ontstaan "currency crises" (valutacrises). De derde fase is "hyperbitcoinization" of "jouw geld wordt hier niet aanvaard".
![](
## De start van fase twee

Ik zou willen argumenteren dat we de laatste 12 jaar in de eerste fase zaten. Fiat valuta verliezen traag maar gestaag ieder jaar in waarde. Het is wat het is en het blijft voorlopig allemaal beheersbaar. De adoptie-cycli van bitcoin gaan verder terwijl nieuwkomers in golven overstappen op superieure technologie. Enerzijds is er minder en minder [informatie-assymetrie](https://en.wikipedia.org/wiki/Information_asymmetry) en anderzijds neemt de liquiditeit van bitcoin gestaag toe.

Die toegenomen liquiditeit kunnen we aantonen met de [recente aankondiging](https://ir.microstrategy.com/news-releases/news-release-details/microstrategy-adopts-bitcoin-primary-treasury-reserve-asset) van MicroStrategy Inc. ([MSTR:NASDAQ](https://finance.yahoo.com/quote/MSTR?guccounter=1&amp;guce_referrer=aHR0cHM6Ly9kdWNrZHVja2dvLmNvbS8&amp;guce_referrer_sig=AQAAADeg1nO9KbiexDVXlw4sJiQkdNiQTg5FWHJaIB6q3Q_6PqEpVfCeG7ihFhyw-_AnM7UaVjhUl0T5qml932ZRahDEbSYjRT5n5gY3ACxJrPmZe_IDZ8HM1n0O3YQIhG6IxkJHWvqfrsRCHz2gBwukbsmdLWzZNnikTr0uYw4Lf5Ln)) om over te stappen op een "bitcoin-standaard". Dit houdt in dat ze als bedrijf beslissen om het cash geld op hun balans aan te houden in bitcoin en niet in dollars. In totaal kocht MicroStrategy in het derde kwartaal voor 425 miljoen dollar aan bitcoin. Dit leverde hen in totaal 38250 BTC op.
![](
Gisteren kwam het bedrijf naar buiten met een nieuwe aankondiging. [MicroStrategy geeft in de komende weken nieuwe schuld uit](https://ir.microstrategy.com/news-releases/news-release-details/microstrategy-announces-proposed-private-offering-400-million). Het is hun bedoeling om bij investeerders 400 miljoen dollar op te halen. In navolging van hun beleid om bitcoin als een "primaire reserve activa" te gebruiken, zal de opbrengst van hun schulduitgifte aangewend worden om bitcoin te kopen. 

De prijs van fiat-valuta wordt al jaren sterk gemanipuleerd. Om te zorgen dat spilzieke overheden op grote voet kunnen blijven leven, doen centrale banken het nodige. Vandaag kunnen quasi-failliete overheden lenen aan historisch lage rentes. Ook voor bedrijven is het aantrekkelijk om schuld uit te geven. Dit heeft Saylor nu ook door.

Critici zullen zich ongetwijfeld haasten om te argumenteren dat dit onverantwoord beleid is. Ze zullen claimen dat het niet de "core business" is van een software bedrijf om bitcoin te kopen. Het punt is dat Michael Saylor, CEO van MicroStrategy, meerderheidsaandeelhouder is en dus met zijn bedrijf doet wat hij wil (zolang het wettelijk is). Wanneer je Bitcoin écht begrijpt, word je iedere dag wakker en denk je dat je er te weinig hebt. Saylor blijft niet bij de pakken zitten en grijpt zijn kwaliteitsvolle balans aan om bij te tanken.

Het hek is van de dam. Het eerste publiek bedrijf dat schuld uitgeeft om bitcoin te kopen is een feit. Zoals Soros in 1992 de Britse pond aanviel, start vandaag opnieuw een speculatieve aanval op fiat-valuta.

## Gevaarlijk spel

Saylor zal ongetwijfeld de aandacht trekken van wetgevers en centrale bankiers. Ook gisteren was er een virtuele meeting van de ministers van financiën van de G7. Ze kwamen nadien met een statement naar buiten en kondigen aan dat ze "het reguleren van digitale munten sterk steunen". Verder viel deze zin mij op:

> "We moeten al het mogelijke doen om ervoor te zorgen dat het monopolie op gelduitgifte in handen van Staten blijft." - Olaf Scholz

Centrale banken en overheden verdienen veel geld aan [seigniorage](https://en.wikipedia.org/wiki/Seigniorage). Deze opbrengst komt voort uit het verschil tussen de kost om fiat-valuta te produceren en de ruilwaarde ervan. Zolang de waarde van fiat-valuta niet nul is, zullen ze het volk verder zakkenrollen via inflatie.
[

Hoe fiat geld onze tijd steelt

Fiat-geld steelt onze tijd. Centrale banken zijn hier zo bedreven in dat we het zelfs niet door hebben. Een centrale bankier is niets anders dan een zakkenroller.

![](

![](https://images.unsplash.com/photo-1456574808786-d2ba7a6aa654?ixlib&#x3D;rb-1.2.1&amp;q&#x3D;80&amp;fm&#x3D;jpg&amp;crop&#x3D;entropy&amp;cs&#x3D;tinysrgb&amp;w&#x3D;2000&amp;fit&#x3D;max&amp;ixid&#x3D;eyJhcHBfaWQiOjExNzczfQ)
](
Je kan er van op aan dat overheden deze bron van financiering niet zomaar zullen willen afstaan. Het goede nieuws is dat bitcoin en encryptie niets anders is dan tekst. Het zijn nullen en énen die louter informatie voorstellen. Zolang er in onze maatschappij tolerantie is voor de vrijheid van meningsuiting zal bitcoin verder groeien.

Valuta-crises zullen eerst plaatsvinden in de periferie. Zwakkere munten zullen één voor één vallen als domino's. Dit proces is reeds bezig in landen zoals Libanon, Turkije, Argentinië, Venezuela, Iran, etc. Pas in een later stadium zullen ook sterkere munten zoals de euro of de dollar onder druk komen te staan.

Waar we zeker kunnen van zijn, is dat centrale banken wereldwijd niet zullen stoppen met het uitbreiden van de geldhoeveelheid (zie grafiek). In Europa [groeide die monetaire basis sinds 1969 met 10,8% per jaar](https://cryptovoices.com/basemoney). Dit komt neer op een verdubbeling iedere 6,8 jaar. Wanneer geld eigenlijk schuld-creatie is dan is dit een fundamenteel onderdeel van het systeem. De hoeveelheid fiat kan enkel toenemen. Daarnaast kunnen we er ook zeker van zijn dat de hoeveelheid nieuwe bitcoin die ontgonnen worden bepaald is. De ontdekking van absolute digitale schaarste is een schot voor de boeg van fiat-valuta. Een vaste maatstaf voor waarde in het digitale tijdperk biedt ons een alternatief voor het wankele kaartenhuis van centrale bankiers.
![](

Waar we minder zeker van zijn, is hoezeer onze overheden die vrijheid van meningsuiting eigenlijk steunen. Ze spreken graag over "onze Westerse waarden" en hoe we ze moeten verdedigen. Maar tegelijk staat het vrije debat vandaag onder druk. Om de corona-crisis het hoofd te bieden, hebben we blijkbaar nood aan "1 team, 1 stem". Kritische bedenkingen zijn volgens virocraten "niet nuttig" en worden de kop ingedrukt. In de strijd tegen zogenaamd "fake-news" en "misinformatie" wordt censuur genormaliseerd. Om de dreiging van het terrorisme te beheersen glijden we richting het verbieden van encryptie. Dit zou nefast zijn voor het beetje privacy dat we nog over hebben.
![](

Het zal nog moeten blijken of de soep zo heet gegeten wordt, als ze wordt opgediend. Ofwel verdedigen we die Westerse waarden ofwel zijn het holle, hypocriete slogans. Ik ga niet wachten op het antwoord en spreek me liever nu uit. Het aanhouden van Bitcoin is vorm van spraak en een vredevol protest tegen tyrranische tendenzen van autoritairen. Ik raad u aan om hetzelfde te doen. Kom op voor uw rechten. Bescherm uw aandeel welvaart op deze wereld met assymetrische cryptografie. Spreek u uit vóór vrijheid en kom op voor uw mening.
![](
