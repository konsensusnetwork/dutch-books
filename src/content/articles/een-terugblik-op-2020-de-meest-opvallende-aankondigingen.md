---
title: "Een terugblik op 2020: de meest opvallende aankondigingen"
slug: een-terugblik-op-2020-de-meest-opvallende-aankondigingen
date_published: 2020-12-22T16:30:48.000Z
date_updated: 2023-07-29T22:12:23.000Z
tags: 
    - Blog
excerpt: "De prijs van bitcoin verkent nieuwe hoogtes. De digitale munt worstelt zich weer door de deur van het wereldwijd bewustzijn. Dit is simpel te verklaren: de vraag is groter dan het aanbod." 
---

*Dit artikel verscheen eerst op [start2bitcoin](https://start2bitcoin.com/nl/terugblik-2020-bitcoin/)*

Ik geef toe dat dit een dooddoener is maar daar komt het wel op neer. Interessanter is om eens nader te kijken naar wie die nieuwe kopers in  de markt precies zijn. Doorheen 2020 kwamen al heel wat grote spelers  naar buiten met positieve geluiden over Bitcoin. 

Het lijkt erop dat de institutionele beleggers gearriveerd zijn.

## Een bloemlezing

### Paul Tudor Jones

De voorbije maanden waren er al redelijk wat bekende namen die zich publiek uitspraken over hun investering. **Paul Tudor Jones**, een investeerder met ware legende-status in het wereldje, was een van  de eerste grote namen die dit jaar hun waardering uitspraken. In Mei kwam hij een eerste keer naar buiten met de [aankondiging](https://www.cnbc.com/2020/05/11/paul-tudor-jones-calls-bitcoin-a-great-speculation-says-he-has-almost-2percent-of-his-assets-in-it.html) dat hij zo’n 1% van zijn portefeuille aanhoudt in bitcoin.

Jones  wil zich beschermen tegen monetaire expansie van centrale banken en  stelt dat Bitcoin wellicht “het snelste paard in de race is”. PTJ zette Bitcoin terug op de kaart als gespreksonderwerp en verwijderde  carrière-risico voor andere hedgefonds-managers. In oktober [sprak hij zich opnieuw uit](https://www.cnbc.com/2020/10/22/-paul-tudor-jones-says-he-likes-bitcoin-even-more-now-rally-still-in-the-first-inning.html) en klonk hij nóg optimistischer.

“Ik ben nog meer fan van bitcoin dan toen. Ik denk dat we nog maar net uit  de startblokken zijn en er nog een lange weg af te leggen is. Bitcoin heeft een enorme groep van zeer, zeer slimme en gesofisticeerde mensen achter zich. Het is zoals investeren in Apple met Steve Jobs of in Google in zijn vroege dagen.”

Ook **Stanley Druckenmiller**, één van de market wizards, [sprak zijn waardering uit](https://www.btctimes.com/news/stan-druckenmiller-bitcoin-cnbc-interview). Druckenmiller verwacht dat de dollar zal ontwaarden tegenover andere  buitenlandse munten. Dit is goed voor goud en zou nóg beter moeten zijn  voor bitcoin.
![Bitcoin verwachting volgend jaar](https://start2bitcoin.com/wp-content/uploads/2020/12/Bitcoin-verwachting-volgend-jaar.png.webp)
### Microstrategy

De grootste Bitcoin-stier van de voorbije maanden is ongetwijfeld Michael Saylor. De CEO van **MicroStrategy** (MSTR) zag in maart zijn gekende wereld op zijn kop gezet. Het leidde  hem ertoe om een aantal zaken volledig te herdenken. Op enkele weken tijd dook hij diep in het bitcoin-konijnenhol van waaruit hij nog altijd  niet teruggekeerd is. In augustus [kondigde zijn bedrijf aan](https://ir.microstrategy.com/news-releases/news-release-details/microstrategy-adopts-bitcoin-primary-treasury-reserve-asset) dat ze Bitcoin zullen gebruiken als primaire reserve activa op hun balans. Ze kochten voor $250 miljoen aan bitcoin.

Dat bleek niet genoeg voor Michael en in midden-september had het bedrijf al voor zo’n [$425 miljoen](https://twitter.com/michael_saylor/status/1305850568531947520?s=20) aan bitcoin gekocht. Daarmee kwam het totale aantal bitcoin op hun  balans op 38.250 te staan. Ook dat bleek niet genoeg en op 7 december  kondigde MicroStrategy de uitgifte van een converteerbare schulduitgifte  aan waar uiteindelijk [$650 miljoen](https://ir.microstrategy.com/news-releases/news-release-details/microstrategy-completes-650-million-offering-0750-convertible) op intekende. [Uiteindelijk kocht MicroStrategy nog eens 29.646 bitcoin waardoor hun totaal saldo op 70.470 komt te staan (1,1 miljard dollar).](https://twitter.com/michael_saylor/status/1341006691408752640?s=20)

### Square

Naast MicroStrategy [kondigde](https://twitter.com/SquareIR/status/1314190152663617536) ook **Square**,  het tweede bedrijf van Jack Dorsey, oprichter van Twitter, een aankoop van $50 miljoen bitcoin aan. Square gelooft dat de cryptomunt een instrument voor economische inclusie is en een manier is om deel te nemen aan het globaal monetaire systeem. Een iets grotere aankoop kwam van [Galaxy Digital](https://pbs.twimg.com/media/Ej1FNvXWsAA4w-Y?format=jpg&amp;name=900x900), die in het tweede kwartaal 14.651 bitcoin kochten.

### Institutionele adoptie

Op 10 december kondigde **MassMutual**, een levensverzekeraar opgericht in 1851, aan dat ze voor [$100 miljoen](https://www.bloomberg.com/news/articles/2020-12-14/jpmorgan-says-massmutual-s-bitcoin-foray-signals-widening-demand) aan bitcoin gekocht hadden. Ze zien bitcoin als een manier om te  investeren in nieuwe toepassingen voor investeringen in onze digitale  wereld. Ross Stevens stelt overigens dat “interestvoeten die niet boven  het nulpunt komen en een dollar die blijft in waarde verliezen, bitcoin  attractief maken.” De verzekeraars en pensioenfondsen zijn  conservatiever in hun allocatie maar beheren grote sommen geld. Het  toont een groeiende vraag naar alternatieve manieren om bescherming te  zoeken tegen kwantitatieve versoepeling van centrale banken en lage  rendementen op traditionele activa.

Op 15 december kondigde [**Ruffer Investment Company**](https://otp.tools.investis.com/clients/uk/ruffer/rns/regulatory-story.aspx?cid=2529&amp;newsid=1436490) aan dat ze een allocatie van 2.5% van hun portfolio nemen in bitcoin. Het fonds verlaagt zijn allocatie in goud en vervangt dit door het  nieuwe digitale goud. Dit past voor de beheerder in een defensieve  strategie die “een verzekering tegen de continue devaluatie van ’s  werelds grootste munten moet betekenen”.

Vorige week gaf Christopher Wood, van het investeringsbedrijf **Jefferies**, nog mee dat ze 5% van hun portefeuille die in goud zat aanpassen naar een allocatie van [5% in bitcoin](https://finance.yahoo.com/news/jefferies-wood-cuts-gold-exposure-140919878.html).  Hij gaf daarnaast aan om bij te kopen moest het digitale goud nog even terugvallen in prijs. Jefferies beheerde $51 miljard dollar aan het einde van het derde kwartaal.

Hier stopt de waslijst met aankondigingen allerminst. [Bill Miller](https://www.forbes.com/sites/billybambrough/2020/11/09/wall-street-legend-bill-miller-strongly-recommends-bitcoin/?sh=50f7e6a05df9) noemde bitcoin een “strong buy” als best presterende activa over de laatste 12 maanden, 5 jaar en 10 jaar. Een rapport van **Fidelity**, een van de grootste vermogensbeheerders ter wereld, [stelde dat](https://www.btctimes.com/news/fidelity-report-small-bitcoin-allocation-boosts-portfolios) een kleine allocatie in bitcoin een belangrijke boost was voor het  rendement van een portfolio over de laatste vijf jaar. Stone Ridge Asset  Management accumuleerde [$115 miljoen](https://www.btctimes.com/news/stone-ridge-reveals-10000-bitcoin-purchase) aan bitcoin in oktober. Een klein percentage voor de vermogensbeheerder die $10 miljard beheert maar toch een belangrijk signaal.

De CEO van **BlackRock**, Larry Fink, [stelde dat bitcoin](https://www.btctimes.com/news/blackrock-ceo-says-bitcoin-can-evolve-into-global-market) mogelijk kan groeien tot een globale markt en dat het bestaan van  bitcoin de vraag naar dollars vanuit het buitenland kan verminderen.  Deze opmerking kwam een week nadat de CIO van BlackRock, Rick Rieder,  zich liet ontvallen dat “Bitcoin een blijver is”. Beide uitspraken van  de grootste vermogensbeheerder ter wereld, met zo’n $7,4 biljoen activa  in beheer, zijn een schot voor de boeg van de wankele boot van de  Federal Reserve, de centrale bank van de Verenigde Staten.

Ook Scott Minerd, Chief Investment Officer van **Guggenheim****Investments**, verklaarde dat bitcoin zo’n [$400.000 dollar per bitcoin](https://www.btctimes.com/news/bitcoin-should-be-worth-about-400000) waard zou moeten zijn volgens hun fundamentele modellen.

Tot slot, nog een eervolle vermelding voor **[PayPal](https://www.btctimes.com/news/PayPal-to-allow-bitcoin-buying-and-selling)**die gebruikers de mogelijkheid geeft om bitcoin aan te kopen én voor de  analist van Citibank, Tom Fitzpatrick, die op basis van technische  analyse [voorspelt](https://www.btctimes.com/news/citibank-predicts-300000-bitcoin-price-by-end-of-2021) dat bitcoin in 2021 de kaap van $300.000 kan ronden.

“De  verandering in het monetair beleid en de gelijktijdige openstelling van  het fiscaal beleid is Moderne Monetaire Theorie (ondanks beweringen van  het tegendeel) en een duidelijke bedoeling om de fiat-valuta te  ontwaarden.”
![Bitcoin instituties 2021](https://start2bitcoin.com/wp-content/uploads/2020/12/Bitcoin-instituties.png)
## Een nieuwe fase in het leven van Bitcoin

De  speculatieve manie die in 2017 leidde tot een koers van $20.000 voor één  bitcoin eindigde met een harde correctie. Terwijl de mainstream media  de munt al voor dood verklaarde, volgden vele investeerders de  ontwikkelingen op de voet. Achter de schermen werd hard gewerkt aan de infrastructuur die het voor grote beleggers mogelijk moest maken om een uitweg te vinden uit de monetaire waanzin.

De lancering van Bitcoin derivaten op de **Chicago Mercantile Exchange (CME)**,  verzekeringsproducten, oplossingen voor het beheer van bitcoins bij een  derde partij en duidelijkheid in wetgeving droegen allemaal bij tot een meer volwassen markt.

Bitcoin blijft een kleine, illiquide markt. In vergelijking met goud  is het bijvoorbeeld 33 keer kleiner (in marktwaarde). Grote institutionele beleggers, die vele miljarden beheren, kunnen bij een prijs van $5.000 per bitcoin onmogelijk een betekenisvolle allocatie in bitcoin realiseren zonder de prijs omhoog te stuwen. Maar de wil om een positie in te nemen is er, zo veel maakt bovenstaande bloemlezing duidelijk.

De retail-belegger is in de verste verte nog niet op de kar gesprongen. Ik voorspel dat wat we vandaag zien het begin is van een  nieuwe speculatieve manie maar dit keer door institutionele beleggers en bedrijven. Vermogensbeheerders, pensioenfondsen, verzekeraars, corporate treasuries, family-offices en hedgefondsen willen allemaal hun deel van de taart. De grootte van de taart staat vast maar is oneindig deelbaar.

Het enige dat kan bewegen is de prijs. Terwijl we stilaan 2020 afsluiten verschijnt een nieuwe stierenmarkt aan de oranje horizon. Het is onmogelijk te voorspellen op welke hoogte en wanneer de onvermijdelijke correctie opnieuw zal plaatsvinden.

Maar 2021 belooft vuurwerk op te leveren.

Laat de grote bedragen in dit artikel jou zeker niet ontmoedigen want bitcoin is voor iedereen. Je kan bijvoorbeeld al vanaf 10 euro beginnen met het sparen van bitcoin. Hoe je dit doet lees je [hier](https://start2bitcoin.lt.acemlnd.com/Prod/link-tracker?redirectUrl=aHR0cHMlM0ElMkYlMkZzdGFydDJiaXRjb2luLmNvbSUyRm5sJTJGYml0Y29pbi1rb3Blbi1tZXQtYmFuY29udGFjdCUyRg==&amp;a=610436666&amp;account=start2bitcoin%2Eactivehosted%2Ecom&amp;email=SPXiblzM6t7sorNN9Gc2m2mo6pr%2FieclIiRtKWc7%2FbY%3D&amp;s=6b094026202e9de0dc7d2ecf03acab82&amp;i=51A47A1A174).

Fijne feestdagen en alvast onze beste wensen voor het nieuwe jaar!
