---
title: Waarom begrijpt niemand Bitcoin?
slug: waarom-begrijpt-niemand-bitcoin
date_published: 2020-02-20T12:48:00.000Z
date_updated: 2023-07-29T22:12:17.000Z
tags:
    - Artikel
excerpt: Het is niet gemakkelijk om te begrijpen wat Bitcoin is en wat het voor ons kan betekenen. Dat komt doordat we eigenlijk niet goed begrijpen wat geld is en hoe het precies werkt. Geld hoeft eigenlijk niets anders te zijn dan een boekhoudsysteem. En dat is precies wat Bitcoin is!
---

## Waarom Bitcoin?

De reden waarom het voor veel mensen moeilijk is om Bitcoin te begrijpen, is omdat velen niet echt begrijpen wat geld is. Geld is geen rijkdom. Het is een boekhoudsysteem dat wordt gebruikt om de uitwisseling van rijkdom te vergemakkelijken. De paradox van geld is dat terwijl iedereen het wil, niemand het eigenlijk écht wil. Iedereen wil er iets mee kunnen kopen! We gebruiken geld om iets te kopen dat voldoet aan onze wensen of behoeften. Veel mensen worden afgeschrikt door het feit dat Bitcoin "enkel data" is en dat het niet echt tastbaar is. Maar geld is niets anders dan data. Geld is informatie! Meer specifiek is geld een middel om geloofwaardig informatie door te geven over een waarde die we reeds gaven maar waar we nog geen waarde voor ontvingen (of toch nog niet ontvingen in een vorm die direct kan voldoen aan onze wensen of noden).

Of nog anders gezegd, geld is een grootboek. Met fiat-valuta's zoals de dollar is dat grootboek gecentraliseerd. En dat geeft de centrale autoriteit die verantwoordelijk is voor het handhaven van dat grootboek een enorme macht, macht waarvan de geschiedenis heeft bewezen dat die onvermijdelijk zal worden misbruikt. Met Bitcoin is het grootboek gedecentraliseerd. En dat betekent dat geen enkele persoon of entiteit de macht heeft om willekeurig nieuwe eenheden te creëren (waardoor inflatie wordt veroorzaakt), uw account te bevriezen (of in beslag te nemen) of een bepaalde betaling te blokkeren. We hebben eerder gedecentraliseerd geld gehad. Geen enkele centrale entiteit kan simpel nieuw goud tevoorschijn toveren. En het 'grootboek' van goud wordt verspreid omdat het fysieke goud zelf (de 'boekhoudkundige gegevens' in de metafoor) wordt verspreid. Maar de decentralisatie van goud komt met een zware prijs. De fysieke aard van goud maakt het enorm inefficiënt voor wereldwijde transacties.

En daarom is Bitcoin belangrijk! Het is de eerste valuta ter wereld die zowel gedecentraliseerd als digitaal is. Het is betrouwbaarder schaars dan goud en fiat-geld en potentieel meer privé en transactie-efficiënter dan 'modern' digitaal bankieren. Dit is de reden waarom mensen enthousiast zijn over Bitcoin. Het kan een revolutie betekenen in ons geld en hoe we ons financieel systeem organiseren.

Bron: [Reddit](https://www.reddit.com/r/Bitcoin/comments/f4r9el/why_is_bitcoin_so_hard_for_most_people_to/)
